# Outlook og teknisk problemformulering
I dette modul vil du lære mere om, hvordan du bedst formulerer dig, når du gerne vil have hjælp til et teknisk problem, såsom kode der driller.  
Derudover vil du lære, hvordan du skaber de bedste forudsætninger for et godt møde med din vejleder, og hvordan du indkalder til møde i Outlook.

Modulet tager udgangspunkt i Outlook, og hvordan man opretter møder deri, men andre programmer kan også anvendes.

## Læringsmål

- Du kan anvende den korrekte kommunikationskanal
- Du kan formulere en præcis og hjælpsom forespørgsel efter hjælp.
- Du kan finde ledige tider i en kalender og booke et møde via Outlook.
- Du kan tilføje en agenda og sikre at mødet har et klart formål.

## Forberedelse

Se disse videoer:  
[How to Ask a Technical Question: The Right Way](https://www.youtube.com/watch?v=Gc9ilHp01vY&)  
[Schedule an online meeting in Outlook](https://www.youtube.com/watch?v=k3LpRWj0dnA) (Her vises for Skype, brug Teams i stedet.)  
[Check Meeting Availability Using Outlook Scheduling Assistant](https://www.youtube.com/watch?v=shURhm005KQ)  
[How To Write An Awesome Meeting Agenda](https://www.youtube.com/watch?v=GAJV5hyrCD4)
[How to use Scheduling Poll in Microsoft Outlook 365](https://www.youtube.com/watch?v=bMmOjJrlqPA) (Ekstra mulighed når der skal findes tidspunkt for møder)  

Læs denne artikel:  
[How to ask for programming help](https://www.red-gate.com/simple-talk/blogs/how-to-ask-for-programming-help/)

Læs VIA's generelle guidelines for kommunikation mellem studerende og undervisere:  
[VIA's Guidelines](Kommunikation.md)

## Opgaver

### Opgave 1: Send en anmodning om teknisk hjælp

Start med at hente [Main.java](Main.java) filen ned, og kør den.

Den laver fejl. Du skal **ikke** forsøge at løse fejlen på nuværende tidspunkt.  
I stedet skal du anmode din underviser (i dette tilfælde din WS1 underviser) om hjælp.

Vælg den rigtige kommunikationskanal, og send en veldokumenteret anmodning.

### Opgave 2: Opret et online møde med din vejleder

I denne opgave skal du oprette et online-møde med din vejleder (i dette tilfælde din WS1 underviser).

Lad som om du har et udkast klar til din Projektbeskrivelse, men at du gerne vil have feedback til udvalgte dele.

Sørg for at mødeindkaldelsen indeholder en fornuftig agenda.

## Aflevering
Udførsel af opgaverne i henhold til følgende kriterier fører til godkendelse:

- Anmodning om hjælp sendt via korrekt kommunikationskanal.
- Anmodning er veldokumenteret.
- Mødeindkaldelse sendt via korrekt kommunikationskanal.
- Mødeindkaldelse indeholder fornuftig agenda.

Angiv i aflevering på Itslearning når opgaven er fuldført.

Deadline og formalia kan ses på Itslearning.