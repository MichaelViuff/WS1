# Sådan kontakter du din underviser – vælg den rigtige kanal

Når du har brug for hjælp eller skal i kontakt med din underviser, er det vigtigt at vælge den rigtige kanal.  
Det gør kommunikationen hurtigere og mere effektiv – både for dig og din underviser.

Nedenstående er en gengivelse af VIA's officielle regler/guidelines for hvordan kommunikation skal foregå mellem studerende og undervisere.

---

## Itslearning – til alt om undervisningen
Brug Itslearning, når:
- Du har spørgsmål til undervisningsmateriale, opgaver, skema eller pensum.
- Du har brug for kommunikation om den daglige undervisning.

**Husk:**
- Brug beskedfunktionen til en-til-en-kommunikation med underviseren.
- Skriv ikke følsomme personoplysninger her – brug VIAmail til det.
- Vær grundig når du stiller spørgsmål (vedhæft gerne kode/screenshots).


## VIAmail – til personlige og fortrolige henvendelser
Brug VIAmail (email), når:
- Du har personlige spørgsmål (fx særlige prøvevilkår, sygdom, dispensation).
- Du skal sende følsomme oplysninger.
- Du har brug for en-til-en-kommunikation, som ikke hører hjemme på Itslearning.

**Husk:**
- Skriv kort og præcist.
- Brug din VIA-mailadresse – ikke din private mail.


## Teams – til møder og samarbejde
Brug Teams, når:
- Du skal deltage i online undervisning.
- Du har aftalt et møde med underviseren.
- Du arbejder i studiegrupper (Teams-sites).

**Husk:**
- Teams er **ikke** til løbende kommunikation med underviseren – brug Itslearning eller mail til det.


## MitVIA – til generel information
Brug MitVIA, når :
- Du søger praktisk info om eksamensregler, SU, orlov, campusforhold.
- Du vil se generelle meddelelser fra din uddannelse eller campus.
- Du vil finde genveje til andre systemer (Itslearning, Wiseflow, Praktikportalen).

**Husk:**
- MitVIA er ikke til direkte kontakt med underviseren.
- Informationen på MitVIA er oftest rettet mod et helt område eller studie.


## Kort opsummeret:
- Undervisningsspørgsmål → **Itslearning**
- Personlige/følsomme sager → **VIAmail**
- Online møder → **Teams**
- Generel info → **MitVIA**